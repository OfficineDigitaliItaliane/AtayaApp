# AtayaApp
AtayaApp, per studiare l'italiano per migranti analfabeti o poco scolarizzati

# Descrizione
AtayaApp è un'estensione di Ataya: il manuale interculturale e multilivello della Cooperativa Ruah. 

Si rivolge a quei migranti che per motivi psicologici, geografici o organizzativi, non riescono sempre ad essere presente ai corsi di italiano L2 ed è anche materiale didattico aggiuntivo di approfondimento per chi frequenta la scuola.

Con i suoi video e fotografie autentici è un supporto prezioso per i migranti analfabeti, che non hanno familiarità con l’astrazione.  La tecnologia touch infatti è intuitiva, divertente e funzionale all’apprendimento. 

Con AtayaApp gli studenti possono lavorare anche da soli, secondo i propri tempi e interessi. 

AtayaApp si rivolge a tutti i migranti analfabeti o poco alfabetizzati con particolare attenzione ai richiedenti asilo che possono spesso essere soggetti a trasferimenti, cambi di programma. Con AtayaApp possono portare sempre con sé il corso di italiano, strumento fondamentale per l'inclusione sociale.

AtayaApp è strutturata in 10 unità, suddivise nelle seguenti abilità: capiamo, parliamo, leggiamo, scriviamo.
